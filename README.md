# EAwaterbots
Γεια σας! Είμαστε οι ΕΑ – waterbots, μια από τις ομάδες ρομποτικής της Γ΄ Δημοτικού της Ελληνογερμανικής Αγωγής! Παρακάτω σας παρουσιάζουμε το πρόβλημα που προσπαθούμε να λύσουμε, αλλά και την κατασκευή που φτιάξαμε.
 
Τίτλος project: Βάρκα καθαριστής

Κατηγορία: Διαχείριση αποβλήτων

Όνομα Ομάδας: EA-waterbots

Όνομα σχολείου: ΕΛΛΗΝΟΓΕΡΜΑΝΙΚΗ ΑΓΩΓΗ

ΤΟ ΠΡΟΒΛΗΜΑ

Ο πλανήτης Γη αποτελείται περίπου από 70% νερό. Αν και στο νερό βασίζεται η ύπαρξη περισσότερων από 7 δισεκατομμυρίων ανθρώπων, ο άνθρωπος ακόμα και σήμερα συνεχίζει να ρυπαίνει την θάλασσα, μετατρέποντας τους ωκεανούς σε χωματερές. Πολλά από τα στερεά απόβλητα που παράγονται καταλήγουν στους ωκεανούς. Στη θάλασσα μπορούμε να βρούμε πλαστικά, χάρτινα και μεταλλικά αντικείμενα, λάστιχα, ξύλα και γυαλί. Τα σκουπίδια στη θάλασσα κάνουν πάρα πολύ κακό στη θάλασσα, στα ψάρια και στις χελώνες. Πολλές φορές οι χελώνες μπερδεύουν τις σακούλες με μέδουσες και τις τρώνε!

Τα οφέλη που μας προσφέρει η καθαριότητα των παραθαλάσσιων περιοχών έχουν σχέση με την υγεία, την ασφάλεια και το περιβάλλον. Τα περισσότερα απορρίμματα που πετάμε στη θάλασσα χρειάζονται πολλά χρόνια για να «λιώσουν», επιβαρύνοντας πολύ το περιβάλλον. Βλέπουμε, λοιπόν, ότι αν καθαρίσουμε και μειώσουμε τα σκουπίδια από τις ακτές και τη θάλασσες, προστατεύουμε το θαλάσσιο οικοσύστημα, αλλά και την υγεία μας.

Η καθαριότητα των παραλιών αποτελεί αναπόσπαστο χρέος όλων εμάς που την επισκεπτόμαστε. Για να προστατεύσουμε τις παραλίες και τις ακτές μας μπορούμε να κάνουμε τα εξής:

•	Να μην πετάμε σκουπίδια στη θάλασσα

•	Να μαζεύουμε τα σκουπίδια και να τα πετάμε σε ειδικούς κάδους

•	Να προσπαθήσουμε να αποφύγουμε όσο γίνεται την αγορά πλαστικών ειδών


ΥΛΙΚΑ ΚΑΤΑΣΚΕΥΗΣ: 

1 πλαστική βαρκούλα
2 μικρές απόχες
1 προπέλα
Ταινία διπλής όψης
Tire up
Μπαταρία 9 Volt
2 Servo κινητήρες
Κινητήρας DC
Καλώδια κροκοδειλάκια
Microbit


Η ΚΑΤΑΣΚΕΥΗ ΜΑΣ

Έτσι, για να μειώσουμε λίγο το πρόβλημα των σκουπιδιών στη θάλασσα και γενικά σε μέρη που υπάαρχει νερό, σκεφτήκαμε να κατασκευάσουμε μια βάρκα που θα καθαρίζει την επιφάνεια της θάλασσας από σκουπίδια. Η βάρκα μας θα έχει δεξιά και αριστερά από μια απόχη που θα λειτουργούν σαν κουπιά. Οι απόχες θα κινούνται πάνω κάτω με σκοπό να μαζεύουν τα σκουπίδια από το νερό. 

Αρχικά, κόψαμε κομματάκια από χαρτόνια για να φτιάξουμε έτσι τα σκουπίδια 

![image](https://github.com/EllinogermanikiAgogi2/EAwaterbots/assets/120021443/77537958-eda0-4938-89ad-60a4ae958518)

Στη συνέχεια, πήραμε μια πλαστική βαρκούλα και λιώσαμε με τη βοήθεια της δασκάλας μας λίγο τα πλάγια της βάρκας. Στη συνέχεια, προσπαθήσαμε να φτιάξουμε τις απόχες. Κόψαμε τις απόχες στο μέγεθος που θέλαμε και τις κολλήσαμε με ταινία διπλής όψης πάνω στα φτερά του servo κινητήρα. 

![image](https://github.com/EllinogermanikiAgogi2/EAwaterbots/assets/120021443/3f65dfac-d4c4-4b4d-aca6-d727bd5be204)

![image](https://github.com/EllinogermanikiAgogi2/EAwaterbots/assets/120021443/f4aa52a4-614c-41d7-ab1b-ce48f8d4abea)

![image](https://github.com/EllinogermanikiAgogi2/EAwaterbots/assets/120021443/802ce77f-f38d-4966-be7b-72f02b1ad891)

![image](https://github.com/EllinogermanikiAgogi2/EAwaterbots/assets/120021443/be28ccdb-efa4-4a41-ae47-472fae163922)


Στη συνέχεια, δέσαμε τις απόχες στους servo κινητήρες με tire up για να είναι πιο σταθερές. Μετά, δέσαμε τους servo κινητήρες πάλι με tire up πάνω στην βαρκούλα μας, στην δεξιά και αριστερή μεριά και τους συνδέσαμε με καλώδια στο microbit. 

Το microbit το κολλήσαμε πάνω στη βαρκούλα για να είναι πιο σταθερό. Στο πίσω μέρος της βάρκας, κάναμε μια τρύπα, ώστε να τοποθετήσουμε έναν κινητήρα με μια προπέλα.  Αφού δέσαμε με tire up τον κινητήρα, τον συνδέσαμε με 2 καλώδια σε μια μπαταρία. Την μπαταρία την κολλήσαμε με ταινία διπλής όψης πάνω στη βαρκούλα. 

ΚΥΚΛΩΜΑ ΚΑΙ ΠΡΟΓΡΑΜΜΑΤΙΣΜΟΣ

Πρώτα απ΄όλα φτιάξαμε το κύκλωμα στο Tinkercad

![image](https://github.com/EllinogermanikiAgogi2/EAwaterbots/assets/120021443/66e5468a-15dc-4390-93fe-2a3873e952ac)

Μετά, προγραμματίσαμε το microbit, ώστε οι 2 servo κινητήρες να κουνιούνται λίγο δεξιά και αριστερά με σκοπό να μαζεύουν τα «σκουπίδια» που υπήρχαν στην επιφάνεια του νερού. 

![image](https://github.com/EllinogermanikiAgogi2/EAwaterbots/assets/120021443/1cd88a03-cf74-4f99-ad75-5fe03562135f)


Τέλος, τοποθετήσαμε την βαρκούλα μας σε μια πλαστική πισίνα με νερό, για αν δούμε πως λειτουργεί η κατασκευή μας.

![image](https://github.com/EllinogermanikiAgogi2/EAwaterbots/assets/120021443/ef32a505-8df1-46af-a69b-a919ac476f85)

Η ΠΑΡΟΥΣΙΑΣΗ ΤΗΣ ΛΕΙΤΟΥΡΓΙΑΣ ΤΟΥ PROJECT ΜΑΣ

https://www.youtube.com/watch?v=gULhJd5xMEo







